# Instruktioner för inlämningsuppgift 1

Välkommen till kursens första inlämningsuppgift. Uppgiften går ut på att återskapa
en sida i HTML och CSS med utgångspunkt från en skärmbild. Du kommer att använda
de delar av HTML och CSS som vi hittils gått igenom under lektionerna för att
lösa uppgiften.

Till den här uppgifter hör tre filer:

- `uppgift1.jpg`
- `uppgift1.html`
- `uppgift1.css`

Den första filen, en JPEG-bild, innehåller skärmbilden av sidan du ska återskapa.
Dock i bilden något förminskad så att hela sidan skulle få plats.

Den andra filen är HTML-filen som du ska återskapa sidan struktur och innehåll i
så gott du kan. Du är fri att använda vilka HTML-taggar som du vill, dock så bör
du betänka deras olika lämplighet i sammanhanget när du väljer taggar. För att
generera texten på sidan använde jag en [Lorem Ipsum](http://sv.lipsum.com/)
generator.

Den tredje och sista filen är CSS-filen som du ska återskapa sidans utseende och
presentation i. Du är fri att använda vilka selektorer, id och klasser som du
vill. Dock bör du betänka om den lösning du kommit fram till är den enklaste
eller om den går att förbättra ytterliggare.

Målet med uppgiften är att återskapa sidan med så enkel och lättfattlig HTML och
CSS som möjligt.

## Sidor som kan vara till hjälp

Gå gärna tillbaka och titta på de tidigare lektionsanteckningarna och de länkar
som jag lagt in där. Följande sidor kan garanterat vara till hjälp för att lösa
uppgiften:

- [Web Platform: Tutorials](https://docs.webplatform.org/wiki/css/tutorials)
- [MDN: HTML](https://developer.mozilla.org/en-US/docs/Web/HTML)
- [MDN: CSS](https://developer.mozilla.org/en-US/docs/Web/CSS)

## Inlämningsprocedur

Du lämnar in uppgiften genom att: 1) *commitar* dina ändringar i uppgiftens CSS-
respektive HTML-fil till ditt lokala git-repository; 2) *pushar* ändringarna i ditt
lokala git-repository till ditt git-repository på GitHub; 3) skapar en *pull
request* på GitHub.

Lycka till!
